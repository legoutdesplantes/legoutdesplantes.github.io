<h3>TVP (Textured Vegetable Proteins)</h3>

<img align="left" alt="TVP" src="tvp.jpg" style="max-width:450px;width:100%;max-height:378px;" width="450">

<p>TVP is heel vaak nog onbekend terrein voor niet-vegetariërs. Nochtans is deze vleesvervanger zeer makkelijk in gebruik en in staat om meer dan één geïnformeerde carnivoor te overdonderen. Wat is TVP eigenlijk? Om te beginnen worden er verschillende benamingen gegeven aan hetzelfde product: &nbsp;sojabrokken, nepvlees, sojavlees, getextureerde sojaproteïnen of textured soy proteins (TSP).</p>

<p>Het zijn eigenlijk gedroogde sojavezels. Wanneer ze dus worden gedrenkt in een vloeistof gaan ze het water absorberen en zwellen ze op. Het heeft een sponsachtige structuur die aan de textuur van vlees doet denken. Aangezien soja een natuurlijke bon van eiwitten is, kan TVP worden beschouwd als een volwaardige vleesvervanger in tal van vegetarische gerechten.</p>

<p>TVP wordt hoofdzakelijk op twee verschillende manieren bereid: gekookt of gemarineerd. TVP kan het snelst worden bereid door de sojabrokken 2 à 3 minuten te weken in kokend water en vervolgens af te gieten. Zo verkrijgen de sojabrokken een goede textuur. Let er wel op dat de sojabrokken niet te lang worden geweekt zodat ze ook nog wat saus van het gerecht zelf kunnen absorberen. Het marineren neemt meer tijd in beslag maar zorgt ervoor dat de specifieke smaak van de TVP toch wat wordt gecamoufleerd. Hiervoor moeten de sojabrokken gedurende één nacht worden geweekt in een mengsel van de helft wijn en de helft water met look en kruiden.</p>

<p>Na de bereiding van de sojabrokken, kunnen ze worden verwerkt in sausgerechten zoals bolognaise of goulash. In deze kruidige en smaakvolle gerechten vallen de sojabrokken het minst op en worden ze vaak verward met echt gehakt vlees.</p> 

<ul class="recipes">
	<li><a href="/recettes/spaghettis-ratatouille/">Vegetarische spaghetti met ratatouille</a>
	</li><li><a href="/recettes/courge-spaghetti-gratin/">Gegratineerde spaghettipompoen met ratatouille</a>
</li></ul>


