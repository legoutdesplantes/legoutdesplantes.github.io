<h3>Kamut</h3>
 
<img align="left" alt="Kamut" src="kamut.jpg" style="max-width:450px;width:100%;max-height:300px;" width="450">
 
<p>Eigenlijk is "kamut" niet de naam van een graansoort. Het is een handelsmerk. De echte naam van de graansoort is khorasantarwe. Dat is een oude graanvariëteit die nu nog wordt verbouwd in de Kaukasus.</p><p>Kamut is dus khorasantarwe, een graansoort die haar oorsprong vindt in Egypte. Het is een handelsmerk waaronder een graan met een gegarandeerde kwaliteit op de markt wordt gebracht. Zo moet kamut khorasantarwe biologisch geteeld worden, vrij zijn van contaminerende variëteiten van moderne tarwe en een vereist gehalte hebben aan eiwitten en selenium.</p>
 
<p>Tot zover de geschiedenis van deze graansoort. De graankorrel van deze soort is veel groter dan die van de tarwe die vandaag de dag op grote schaal wordt verbouwd. Kamut heeft een zeer lange kooktijd: ongeveer 45 minuten in gezouten water. Aangezien voor de bereiding van kamut heel wat energie wordt verbruikt, is het raadzaam een grotere hoeveelheid te bereiden en enkele dagen in de koelkast&nbsp;te bewaren.&nbsp;Kamut onderscheidt zich ook van gewone tarwe door de nootachtige smaak en de krokante textuur die zelfs na het kookproces bewaard blijven.</p>
 
<p>Het heeft dus een hogere voedingswaarden en een betere smaak dan tarwe en zorgt bovendien meer voor een verzadigd gevoel. Het kan worden gebruikt ter vervanging van tarwe in alle graanproducten: graankorrels, brood, meel, pasta, etc. De graankorrels kunnen worden verwerkt in tal van salades. Omdat de graankorrels knapperig en heel blijven, kunnen ze ook worden verwerkt in gratins of groentestoofpotjes.</p>
 
<ul class="recipes">
	<li><a href="/recettes/kamut-racines/">Salade van kamut met drie wortelgroenten</a></li></ul>
 
 
 
