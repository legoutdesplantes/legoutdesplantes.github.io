<h3>Linzen</h3>

<img align="left" alt="lentilles" src="lentilles.jpg" style="max-width:450px;width:100%;max-height:311px;" width="450">

<p>Er bestaan verschillende soorten linzen: groene, zwarte of blonde linzen, belugalinzen, koraallinzen, linzen uit Puy,... De ene soort lijkt al wat meer op de andere. Elke soort heeft haar eigen culinaire eigenschappen.</p>

<p>Linzen zijn ongetwijfeld de gemakkelijkst te bereiden peulvruchten. Ze vormen een harmonieuze meerwaarde in tal van gerechten en salades. Ze kunnen warm of koud worden gegeten en vallen gewoonlijk bij iedereen in de smaak.</p>

<p>De bereiding van linzen is vrij eenvoudig: ze moeten slechts een twintigtal minuten in kokend water worden gelegd en ze zijn klaar. Ze moeten dus niet worden geweekt zoals vele andere peulvruchten (bonen, tuinbonen, kikkererwten). Toch bestaan er uiteraard enkele trucjes om een meerwaarde toe te voegen. De meeste donkere linzen (zwarte of groene) krijgen meer smaak wanneer er enkele uien (of nog beter: sjalotten!) worden gestoofd alvorens de linzen en het kokend water aan de pan toe te voegen. Een theelepel rozemarijn of tijm geeft eveneens een aangename smaak. Koraallinzen daarentegen worden steeds gedopt verkocht en worden zeer snel gaar.</p>

<p>Tijdens het kookproces moet ervoor worden gezorgd dat de linzen "al dente" blijven en niet te gaar worden gekookt tot een onsmakelijke puree.</p>


<ul class="recipes">
	<li><a href="/recettes/salade-lentilles-millet/">Warme salade met gierst, linzen en witte groenten</a></li></ul>


