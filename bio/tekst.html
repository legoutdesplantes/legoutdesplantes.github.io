<h1>Een smakelijke, gezonde en ecologische keuken.</h1>

<div id="quoi" class="unroll">
<h4>Wat is bio?</h4>

<p class="roll defaultunroll" style="display: block; "></p><p class="roll defaultunroll" style="display: block; ">In de biologische landbouw is er respect voor het milieu en voor het leven in het algemeen. Aan deze benaming zijn een aantal duidelijke voorwaarden verbonden waaraan moet worden voldaan. Zo zijn kunstmeststoffen en chemische bestrijdingsmiddelen verboden. Het vee moeten beschikken over voldoende grond. Landbouwbedrijven moeten streven naar autonomie en zelfvoorziening (bijvoorbeeld voor veevoeder). Door middel van vruchtwisseling kan bodemuitputting worden voorkomen. Zowel Belgische als Europese controleorganismen houden zich bezig met de controle en certificatie van biologische producten.</p><p></p>
</div>

<div id="types" class="unroll">
<h4>Zijn er verschillende soorten bio?</h4>

<p class="roll" style="display: block; ">De biologische producten uit de supermarkt zijn afkomstig van grote biologische landbouwbedrijven waar de conventionele methodes werden vervangen door methodes die de vastgestelde vereisten respecteren. Ze werden dus niet behandeld met pesticiden en zijn beter voor het milieu. Maar er bestaan nog andere biologische landbouwsystemen waarbij de landbouwer veel meer betrokken is. De biodynamische landbouw, bijvoorbeeld, gaat nog een stapje verder. Daar wordt het landbouwbedrijf beschouwd als een gediversifieerd en zelfvoorzienend organisme. Een biologisch-dynamisch bedrijf stelt de bodemvruchtbaarheid en de productie van kwaliteitsvolle voedingsmiddelen centraal. Alles wordt vanuit een globaal standpunt bekeken, ook de relatie van de mens met de natuur, de dieren en hun natuurlijke omgeving. Er bestaan nog andere systemen: permacultuur, agroforestry, enz. Deze landbouwsystemen worden gewoonlijk toegepast in kleinere landbouwbedrijven. Op het gebied van voedingswaarde en milieu zijn de producten uit deze systemen van hogere kwaliteit dan de biologische producten uit de supermarkt.</p>
</div>

<div id="sante" class="unroll">
<h4>Wat is de meerwaarde van biologische voeding? </h4>
<p class="roll" style="display: block; ">Biologisch gecertificeerde producten hebben een invloed op de gezondheid van de consumenten. Het Federaal Agentschap voor de veiligheid van de voedselketen (FAVV) heeft recent een onderzoek gevoerd in de traditionele landbouwsector. Hieruit bleek dat bij 1800 routinecontroles op 80% van de groenten en 60% van het fruit dat onderzocht werd, sporen van pesticiden werden teruggevonden. Bovendien worden vaak sporen van verschillende producten teruggevonden op dezelfde vruchten of groenten. Alleen al de aanwezigheid van deze chemische stoffen baart zorgen, zelfs al wordt de wetgeving hieromtrent nageleefd. In de biologische landbouw komen deze kwesties zelfs niet aan bod aangezien alle kunstmatige middelen hier verboden zijn. Ook andere kwesties uit de conventionele landbouw, zoals genetische manipulatie of het gebruik van plantengroeiregelaars zijn in de biologische landbouw uitgesloten. Het voorzorgsbeginsel wordt hier immers gerespecteerd. Biologische seizoensproducten met natuurlijke productiemiddelen hebben over het algemeen een hogere voedingswaarde (vitaminen, mineralen, enz.) dan hun equivalenten uit de traditionele landbouw. Dit geldt ook voor dierlijke producten. Het vee krijgt immers geen schadelijke medicatie toegediend, er is een vrije uitloop naar buiten en ook het veevoeder werd biologisch geteeld.</p>
</div>

<div id="sante" class="unroll">
<h4>Wat is de impact van de biologische landbouw op het milieu?</h4>
<p class="roll" style="display: block; ">De impact is het opmerkelijkst in de bodem. Door de afwezigheid van chemische productiemiddelen en zware machines is er weer plaats voor een rijk en divers leven dat op zijn beurt voor meer structuur en vruchtbaarheid zorgt. In de biologische landbouw staat de relatie met het leven centraal. De biologische landbouwer heeft duidelijk baat bij biodiversiteit en ondervindt de gunstige effecten hiervan. Zo wordt een evenwicht tussen roofinsecten en gewasvernielende insecten beoogd. Er werden bijvoorbeeld 50 % meer loopkevers en 60 % meer kortschildkevers opgemerkt op de biologische landbouwgronden. Dit zijn 2 insectenfamilies die zich voeden met gewasvernielende insecten. Maar de diversiteit vindt men ook terug in de producten zelf. Er wordt immers de voorkeur gegeven aan lokale groentesoorten. De biologische landbouwbedrijven ontwikkelen eveneens een grotere landschappelijke verscheidenheid die bijdraagt tot de biodiversiteit. In het algemeen wordt speciale aandacht besteed aan de aanleg van hagen, bloemenstroken, vijvers, enz. Hierdoor is een ecologisch evenwicht mogelijk. Dit is niet alleen belangrijk voor de gewassen, maar ook voor de dieren (schaduw, mineralen in de bladeren en knoppen van bomen en struiken). In België en in andere landen worden trouwens premies toegekend in het kader van de milieumaatregelen voor de landbouw. Zo kunnen de landbouwers hun maatregelen financieren.</p></div><div id="local" class="unroll">
<p class="roll" style="display: none; ">
Le premier intérêt, qui saute aux yeux, est l’impact environnemental de l’importation de produits exotiques. Pourquoi brûler du carburant à outrance pour importer du mouton néo-zélandais ? L’empreinte carbone des produits importés est donc  particulièrement haute. Au niveau de la qualité des produits, le local constitue également une garantie. En effet, il assure au consommateur des produits frais et généralement cueillis à maturité. (A la différence des ananas d’Amérique du Sud, par exemple). 
</p>
</div>

<div id="saison" class="unroll">
<h4>Kunnen we seizoensgroenten eten in België?</h4>
<p class="roll" style="display: block; ">Natuurlijk, en het is bovendien het begin van een ware ontdekkingstocht. Seizoensgroenten groeien in het juiste seizoen op natuurlijke wijze, zonder verwarmde broeikassen. Zo groeien tomaten in de zomer en pastinaken of spruiten in de winter. In België zijn er tal van groentesoorten die het hele jaar door groeien. Het is evenwel belangrijk om niet alleen naar de groenteafdeling van supermarkten te kijken om ook in de winter interessante groenten te kunnen aankopen. Zo is er een terugkeer van aardperen, koolraap of schorseneren in natuurvoedingswinkels. Dankzij onze seizoensgroenten wordt onnodig energieverbruik vermeden (verwarming van broeikassen of invoerkosten). Bovendien zorgen ze voor een gevarieerde voeding die aangepast is aan elk seizoen.</p>
</div>

<div id="court" class="unroll">
<h4>Bio, lokaal en seizoensgebonden: een sociale invloed via korte distributieketens?</h4>
<p class="roll" style="display: block; ">Kleine biologische landbouwondernemingen kiezen vaak voor een alternatieve economische weg en geven hierbij de voorkeur aan de verkoop via korte ketens. Biologische boerderijen hebben hun producten altijd al hoofdzakelijk via de korte keten verkocht. Dit gebeurt via rechtstreekse verkoop aan de consument op de boerderij, de aflevering van manden, of collectieve aankoopgroepen. Hierdoor is het mogelijk eerlijke prijzen vast te leggen voor zowel de landbouwers als voor de consumenten en de speculatie te beperken. Bovendien biedt het rechtstreekse contact de gelegenheid tot dialoog. Er zijn veel voordelen aan verbonden: minder transport, minder verpakking, zuivere en seizoensgebonden producten en een wederzijds vertrouwen tussen de producent en de consument.</p>
</div>

<div id="chiffres" class="unroll">
<h4>Belgische bio in cijfers.</h4>
<p class="roll" style="display: block; ">Het biologische landbouwareaal in België bedraagt meer dan 48.000 hectare. Dit is 4,4 % van de totale landbouwoppervlakte. In tien jaar tijd (van 2000 tot 2010) is het aantal landbouwondernemingen toegenomen van 666 naar 1140! In 2010 werden 168.171 dieren biologisch gekweekt. In hetzelfde jaar bedroeg de totale omzet in de biologische sector 421 miljoen euro. Deze cijfers (bron: <a href=" http://www.bioforum.be/fr/pdf/37-Le_Bio_en_chiffres_2011.pdf">Le bio en chiffre</a>) tonen aan dat de biologische landbouw en consumptie niet meer alleen een zaak is van enkele alternatievelingen of milieu-activisten. Biologische voeding bulkt van de voordelen op het gebied van gezondheid en milieu. Dus, "beschouw uw voeding als uw geneesmiddel" en eet biologisch!</p>
</div>

<p>Geschreven in samenwerking met Peter Van Mol, biodynamische groenteteler in de boerderij <a href="http://www.fermelarock.be/">Ferme Larock</a> en opleider op het gebied van biologische landbouw aan de vzw <a href="http://www.crabe.be/">Crabe</a>.
</p>
