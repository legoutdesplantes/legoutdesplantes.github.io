    <h3>Gewone smeerwortel</h3>
    <div class="nom">Latijnse benaming: Symphitum officinale<br>
      Plantenfamilie: Ruwbladigenfamilie (<i>Boraginaceae</i>)</div>
    <p>De gewone smeerwortel is aangenaam en gemakkelijk om te plukken. Het gaat immers om een grote plant die overvloedig aanwezig is op bepaalde plaatsen langs wegen of in velden.</p>
    <p>Een verwarring met de boterbloem kan rampzalige gevolgen hebben. De bladeren van de gewone smeerwortel zijn aan de onderzijde behaard met korte, borstelige haren waardoor de bladeren ruw aanvoelen. De bladeren kunnen, net zoals klittenband, met de rugzijde aan elkaar worden gekleefd. Zo is het mogelijk een soort van "smeerwortelfilets" te bereiden. In de naamgeving van de smeerwortel weerspiegelt zich – in de andere talen dan het Nederland – de van oudsher bekende toepassing bij botbreuken. De Engelse naam ‘<i>Comfrey</i>’ wortelt in het Latijn ‘<i>conferre</i>’, samenbrengen, en het Franse ‘<i>Consoude</i>’ komt van ‘<i>consolider</i>, <i>consolidare</i>’, heel maken. De Nederlandse naam vergt misschien iets meer verklaring: smeerwortel bevat vrij veel slijmstoffen, waardoor de papjes die van de wortel bereid worden, er erg slijmerig en ‘smerig’ uitzien.</p>
    <p>
    </p>
    <p>De heel jonge blaadjes kunnen worden gesnipperd en toegevoegd aan wilde salades. De rijpere bladeren kunnen worden bereid zoals spinazie en dienen altijd gekookt te worden. Ook de bloemen kunnen worden gebruikt ter decoratie van salades.</p>
    <p>De aanwezigheid van de pyrrolizidine-alkaloïden heeft deze wilde groente in een slecht daglicht geplaatst. Deze stoffen zijn slechts in minimale hoeveelheden in de plant aanwezig en kunnen alleen maar schadelijk zijn na zeer langdurig gebruik.</p>
    <ul class="recipes">
      <li><a href="/recettes/salade-sauvage/">Wilde salade</a></li>
      <li><a href="/recettes/filets-consoude/">Smeerwortelfilets</a></li>
    </ul>
    <div class="anecdote">Naast de therapeutische eigenschappen wordt deze plant eveneens geteeld als siergewas of als hulpmiddel in de landbouw. Omdat de plant met haar lange wortels veel voedingsstoffen uit de bodem kan vasthouden, kan er vloeibare meststof van worden gemaakt voor aardbeien of tomaten. Bovendien is smeerwortel een van de beste ingrediënten voor compost omdat er stikstof en kalium in zit.</div>
