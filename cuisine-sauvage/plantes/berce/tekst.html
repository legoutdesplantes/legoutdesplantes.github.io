    <h3>Berenklauw</h3>
    <div class="nom">Latijnse benaming: Heracleum sphondylium<br>Plantenfamilie: schermbloemenfamilie (<i>Apiaceae</i> of <i>Umbelliferae</i>)</div>
    <p>Dit is mijn favoriete plant, de delicatesse onder de vergeten groenten! De bereklauw is ongetwijfeld één van de interessantste planten om de sceptici van de wonderbaarlijke wilde keuken te overtuigen.</p><p>Net zoals bij varkensvlees kunnen alle delen van deze plant worden gebruikt. De jonge, groene blaadjes kunnen worden gegeten tijdens een wandeling of men kan ze toevoegen aan salades. De rijpere bladeren geven een fijn aroma aan soepen of kunnen worden gekookt. De bloemknoppen kunnen worden gestoomd en zijn lekker met een witte saus. De gepelde stengels kunnen rauw worden gegeten of ze kunnen worden gekookt. De vruchten hebben een sterke aromatische smaak en kunnen bijvoorbeeld een pepermengeling verrijken. Zelfs de wortels kunnen worden gebruikt om bereidingen te kruiden.</p><p>Bereklauw smaakt uiteraard naar bereklauw, maar toch kan men het aroma van mandarijn of kokos onderscheiden. Het is een verrassende groente die overvloedig aanwezig is en dus in grote aantallen kan worden geoogst.</p>
    <ul class="recipes">
      <li><a href="/recettes/salade-sauvage/">Wilde salade</a></li>
      <li><a href="/recettes/quiche-berce/">Quiche met berenklauw en tofu</a></li>
   </ul>
    <p>Let op bij de identificatie van planten uit de schermbloemenfamilie!
      Hier vindt u enkele <a href="/cuisine-sauvage/apiacees/">tips</a>.</p>
    <div class="anecdote">De berenklauw heeft een ongunstige reputatie omwille van zijn giftige grote broer uit de Kaukasus, namelijk de reuzenberenklauw of de Kaukasische berenklauw. Dat is een soort die werd ingevoerd als sierplant in tuinen. De planten bleven echter niet in de tuinen van de plantenliefhebbers. Deze invasieve plant vermeerdert zich bijzonder snel in bepaalde streken. Andere planten, zoals de Japanse duizendknoop of de reuzenbalsemien, richten zelfs nog meer schade aan binnen inheemse ecosystemen. Naast de ecologische problemen, staat de reuzenberenklauw bekend om de ernstige brandwonden die de plant kan veroorzaken bij onachtzame tuiniers. Hierbij heeft het plantensap een brandende werking dan wel de lichtgevoeligmakende eigenschappen ervan. Dit wil zeggen dat de sappen de effecten van zonnebrand vermenigvuldigen op de delen van de huid die ermee in aanraking kwamen. Deze plant is echter veel groter dan de gewone berenklauw en kan dus moeilijk voor verwarring zorgen. Toch zou de reuzenberenklauw eveneens eetbaar zijn (zonder blootstelling aan zonlicht). Zelf heb ik echter nog nooit de gelegenheid gehad om deze klaar te maken.</div> 
