    <h3>Daslook</h3>
    <div class="nom">Latijnse benaming: <i>Allium ursinum L.</i><br>Plantenfamilie: narcisfamilie (<i>Amaryllidaceae</i>)</div>
    <p>De specifieke geur van een daslooktapijt in frisse bossen kan al worden opgesnoven vanaf het begin van de lente. Zoals de naam al doet vermoeden, ruikt en smaakt deze plant naar look. De smaak is echter iets geraffineerder dan die van gekweekte look. De plant heeft een minder pikante bloemensmaak. Bovendien gebruiken we enkel de bladeren van de daslook en niet de bloembol.</p><p>Er bestaat een eenvoudig middeltje om deze plant te identificeren: de lookgeur komt al snel vrij wanneer de bladeren worden gewreven tussen de vingers. Het is belangrijk dit even na te gaan om verwarring met giftige planten zoals het meiklokje of de herfsttijloos te vermijden.</p>
    <p>Daslook kan worden gebruikt zoals gekweekte look. Toch is het van belang de plant niet te koken omdat de smaak zo verloren gaat. De bladeren kunnen wel ingevroren worden zodat de plant het hele jaar kan worden gebruikt.</p>
    <ul class="recipes">
      <li><a href="/recettes/salade-sauvage/">Wilde salade</a></li>
      <li><a href="/recettes/maitre-des-bois/">Boter "<i>Maître des bois</i>"</a></li>
 </ul>
    <div class="anecdote">
      Aan het begin van de lente kan daslook een zuiverende werking hebben en elimineert alle tijdens de winter opgestapelde giftige stoffen in het lichaam. Dit hebben de beren goed begrepen. De soortaanduiding <i>ursinum</i> (= van de beren) is immers ontstaan door het oude bijgeloof dat beren na hun winterslaap zich eerst aan deze plant tegoed deden. Dit verklaart het feit dat de plant af en toe ook "berelook" wordt genoemd. De naam daslook kan afgeleid zijn van dassen, die vroeger onder deze planten hun hol hadden.</div>
