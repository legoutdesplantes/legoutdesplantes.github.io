    <h3>Linde</h3>
    <div class="nom">Latijnse benaming: <i>Tilia sp.</i><br>
      Plantenfamilie: Kaasjeskruidfamilie (<i>Malvaceae</i>) (voorheen <i>Tiliaceae</i>, maar deze familie is uitgestorven)</div>
    <img align="right" alt="linde" src="tilleul.jpg" style="max-width:300px;width:100%;max-height:200px;" width="300">
    <p>De gedroogde bloemen van de linde worden al van oudsher gebruikt voor de bereiding van kruidenthee. Let op, het is goed om weten dat een lage dosis lindethee kalmerend werkt, maar opwekkend wordt naarmate er meer van wordt gedronken. Het gebruik van de linde in de wilde keuken is minder courant.</p>
    <p>In het begin van de lente kunnen de jonge en felgroene blaadjes worden geoogst. Zij geven een fijne, aromatische smaak aan salades. Ze kunnen ook worden gekookt, maar dan verliezen ze een groot deel van hun smaak. De slijmerige textuur van de plant kan echter van pas komen bij het dikken van soepen. Van de lindebloemen wordt bovendien een verrukkelijke likeur gemaakt voor bij de koffie.</p><p>In België bestaan er verschillende lindesoorten die allemaal kunnen worden gebruikt in de wilde keuken. Daarom heb ik bij de Latijnse benaming <i>Tilia sp.</i> vermeld waarbij de overkoepelende benaming voor alle soorten wordt weergegeven. Plantenkenners geven voor salades doorgaans de voorkeur aan de kleine lindeblaadjes van de <i>Tilia cordata</i>.</p>
    <ul class="recipes">
      <li><a href="/recettes/salade-sauvage/">Wilde salade</a></li>
      <li><a href="/recettes/liqueur-tilleul/">Lindelikeur</a></li>
    </ul>
    <div class="anecdote">Hoewel er verschillende inheemse lindesoorten bestaan, zijn het vooral zilverlindes die langs onze wegen groeien. Deze soort komt oorspronkelijk uit de Balkan. De zilverlinde is beter bestand tegen ziekte en vervuiling, maar is giftig voor bijen en hommels die vaak dood worden aan getroffen onder lindebomen. De oorzaak hiervan is nog niet helemaal vastgesteld. Voor de hommels en de bijen is het is dus beter om inheemse lindesoorten te planten. De zilverlinde is niet giftig voor de mens.</div>
