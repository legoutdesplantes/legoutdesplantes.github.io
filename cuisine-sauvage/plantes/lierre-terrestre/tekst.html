    <h3>Hondsdraf</h3>
    <div class="nom">
      Latijnse benaming: Glechoma hederacea<br>
      Plantenfamilie: lipbloemenfamilie (Lamiaceae)</div>
    <img align="left" alt="lierre terrestre" src="lierreterrestre.jpg" style="max-width:310px;width:100%;max-height:252px;" width="310">
    <p>De hondsdraf is een klein plantje waarvan de paars-blauwe bloemen sterk
      lijken op die van de paarse dovenetel of het kruipend zenegroen. Deze drie
      planten behoren trouwens tot dezelfde familie die zich kenmerkt door een
      vierkante stengel en de bladeren groeien kruisgewijs twee aan twee
      tegenover elkaar aan de stengel. In bovenaanzicht vormen de bladeren dus
      een kruis. De drie planten zijn eetbaar en het kruipend zenegroen heeft
      een uitgesproken champignonsmaak.</p>
    <p>Van dichtbij bekeken, al dan niet met een vergrootglas, kan men zien hoe
      prachtig de kleine bloemen van de hondsdraf zijn. De twee grote lippen van
      de hondsdraf doen ons denken aan de bloemen van orchideeën die vaak te
      zien zijn in de etalages van bloemenwinkels.</p>
    <img align="right" alt="fleurs de lierre terrestre" src="fleurslierre.jpg" style="max-width:300px;width:100%;max-height:203px;" width="300">
    <p>Hondsdraf was vroeger een vaak gebruikt kruid dat nu in onbruik is
      geraakt. Dankzij zijn zowel houtachtige als bloemige aroma kan deze plant
      een aangename smaak geven in salades, soepen en vele andere bereidingen.
      Vandaag de dag worden er eerder toegankelijkere kruiden gebruikt, zoals
      oregano, eveneens verwant aan de lipbloemen.</p>
    <p>Zijn verrassende houtachtige aroma past uitstekend bij champignons. Samen
      vormen ze een smakelijke mengeling die uw tafelgasten zeker zal kunnen
      bekoren.</p>
    <ul>
      <li><a href="/recettes/soupe-boisee/">Woudsoep met champignons en
          hondsdraf</a></li>
      <li><a href="/recettes/salade-sauvage/">Wilde salade</a></li>
    </ul>
    <div class="anecdote">
      De prachtige bloemetjes van de hondsdraf geven een smaakvolle toets aan al
      uw gerechten. Hoewel het plukken van de bloemetjes enig geduld vergt,
      vormen ze een verfijnde decoratie in uw salades of soepen.</div>
