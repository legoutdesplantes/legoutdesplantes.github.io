<h3>Rammenas</h3>

<img align="left" alt="radis noir" src="radis noir.jpg" style="max-width:400px;width:100%;max-height:278px;" width="400">

<p>Dit is een groente die, net zoals de pastinaak, terug meer belangstelling krijgt. Vanaf het einde van de zomer is rammenas weer verkrijgbaar. Ze wordt rauw gegeten. Tijdens het kookproces gaan immers alle smaak en talrijke therapeutische eigenschappen verloren. Deze wortelgroente is rijk aan vitamine C en kalium. Verder is rammenas eetlustopwekkend, vochtafdrijvend en gunstig voor de lever en de longen.</p>

<p>Rammenas wordt gegeten zoals radijzen: vooral geraspt in salades. Lekker in alle groene salades of samen met geraspte wortelen. Als u de smaak wat te pikant vindt, kan u wat notenolie toevoegen. Als u houdt van deze smaak, kan u wat rammenas gebruiken tussen een boterham met kwark en eventueel wat komijnpoeder.</p>

<p>Rammenas wordt vaak gebruikt in de fytotherapie. Voor één van de bereidingen moet de rammenas in schijfjes van 2 à 3 cm worden gesneden. Deze moeten voor de helft worden uitgehold en opgevuld met suiker. Na een nacht in de koelkast zijn de schijven rammenas gevuld met een soort sap dat als anti-hoestmiddel kan worden gebruikt. Het recept kan u hier terugvinden. De siroop is aangenaam om te drinken én om te bereiden.</p>


<ul class="recipes">
	<li><a href="/recettes/table/">Vegetarische schotel met wortelgroenten</a></li></ul>

