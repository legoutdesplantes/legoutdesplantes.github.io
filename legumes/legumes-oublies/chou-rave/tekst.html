<h3>Koolrabi</h3>

<img align="left" alt="chou-rave" src="chou-rave.jpg" style="max-width:267px;width:100%;max-height:400px;" width="267">


<p>Dit is een grote topper onder de vergeten groenten. Deze groente heeft een atypische smaak en consistentie en kan in tal van bereidingen worden gebruikt. Koolrabi maakt van elk gerecht iets origineels en is een verrassing voor uw smaakpapillen én voor uw tafelgasten. Deze groente heeft een zeer fijne koolsmaak maar, in tegenstelling tot andere koolsoorten, veroorzaakt de koolrabi zelden verteringsproblemen.</p>

<p>Koolrabi kan zowel rauw als gekookt worden gegeten. Het belangrijkste is dat de vezelige schil wordt verwijderd. Hierbij wordt dus best gebruik gemaakt van een aardappelmesje in plaats van een dunschiller. Rauwe koolrabi is lekker in tal van salades en heeft niet de typische, pikante smaak van de andere groenten uit de kruisbloemenfamilie (<i>Cruciferae</i>). In warme bereidingen zijn verschillende toepassingen mogelijk. Wel is het belangrijk dat de koolrabi nog een beetje krokant blijft, anders gaat de speciale smaak verloren.</p>  


<ul class="recipes">
	<li><a href="/recettes/table/">Vegetarische schotel met wortelgroenten</a></li></ul>

