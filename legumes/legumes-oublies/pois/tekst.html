<h3>Doperwten</h3>
 
<img align="left" alt="pois" src="pois.jpg" style="max-width:350px;width:100%;max-height:233px;" width="350">
 
<p>We kunnen doperwten moeilijk als vergeten groenten beschouwen. In de supermarkten vinden we immers een overvloed aan wortelen en erwten in conserven. Deze ingeblikte groenten zijn echter smaakloos en moeilijk te verwerken in een gerecht. En herinnert u zich bovendien de laatste keer dat u nog een verse doperwt heeft gepeuld?</p>
 
<p>En daar knelt het schoentje. Erwten doppen vraagt immers meer tijd dan wortelen schillen. Verse doperwten zijn bijna het schoolvoorbeeld van <i>slow-food</i>&nbsp;(het tegenovergestelde van <i>fast-food</i>). Hierbij wordt uitgegaan van het principe dat er tijd moet worden geïnvesteerd om een kwaliteitsvol product te kunnen bekomen.</p>
 
<img align="right" alt="bol de pois" src="pois-bol.jpg" style="max-width:350px;width:100%;max-height:233px;" width="350">
 
<p>Neem dus de tijd om verse doperwten te herontdekken. Ze kunnen worden gestoomd of gekookt in bouillon. Let er wel op dat ze licht krokant blijven. Zo komen het specifieke aroma en de zoetige smaak pas echt tot hun recht. Zelfs een kok zal het moeilijk kunnen laten om enkele rauwe doperwten te proeven tijdens het doppen.</p>
 
<p>Doperwten hebben een veel hogere energiewaarde dan andere groenten. Ze behoren immers tot de groep van de peulvruchten. Zo zijn spliterwten niets minder dan gedroogde doperwten... Mensen die op hun gewicht letten, dienen hier dus zuinig mee om te springen. Maar doperwten zijn ideaal om in tal van gerechten te zorgen voor een aangename textuur en een mooie afwerking.</p>
 
<ul class="recipes">
	<li><a href="/recettes/stoemp-rutabaga-pois/">Stoemp van koolraap met verse erwtjes</a></li>
</ul>
