<h3>Aardpeer</h3>

<img align="right" alt="topinambours" src="Topinambour.jpg" style="max-width:400px;width:100%;max-height:267px;" width="400">

<p>De aardpeer of topinamboer is de mascotte van de vergeten groenten! De wortel is de cultus van de natuurvoedingswinkels! Het verhaal is reeds bekend: onze grootouders hebben er zo veel van gegeten tijdens de oorlog dat ze er de voorkeur aan hebben gegeven deze groenten te schrappen uit hun voedingspatroon. Aardpeer en koolraap, twee woorden die velen associëren met vreselijke groenten die men beter niet proeft.</p>

<p>Jammer voor hen, onze voorouders lijken te zijn verloren in de oorlog... van de aardpeer! De grote, gele zonnebloemachtige bloemen duiken steeds meer op in moestuinen. Zelfs supermarkten aarzelen niet meer enkele kistjes van deze wortels aan te bieden in de versafdeling.</p>

<p>De verrukkelijke artisjoksmaak van een goed bereide aardpeer laat niemand onverschillig! Aardperen zijn lekker in soepen, jacht- of stoofschotels en kunnen op verschillende manieren worden bereid. Vaak kunnen ook aardappelrecepten worden toegepast. In tegenstelling tot de aardappel, zoete aardappel of maniok, bevatten aardperen geen zetmeel. Aardperen bevatten bovendien veel minder calorieën dan aardappelen.</p>

<p>Let op bij de aankoop dat de aardperen goed hard zijn en zo weinig mogelijk reliëf vertonen. Het vraagt immers veel geduld om aardperen te schillen. Verder bevatten aardperen inuline. Deze stof is gunstig voor diabetici, maar kan ook wat verteringsproblemen veroorzaken. Om dit tegen te gaan bestaan er verschillende middeltjes: natriumbicarbonaat, aardappelen, salie of rozemarijn toevoegen aan het kookwater. Aan u om te bepalen welk middeltje het beste werkt.</p>


<div class="tourdemain">Om een romigere textuur te verkrijgen, meer bepaald bij het bereiden van aardpeerpuree, kan u (een deel van) de aardperen koken in melk. Met een beetje vanille kan u de smaak verzachten die voor sommigen wat te straf is.</div>


