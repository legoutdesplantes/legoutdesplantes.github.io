<h1>Herontdek het plezier van de diversiteit in het groentenaanbod.</h1>

<img alt="etal de legumes" class="imgcenter" src="legumes-oublies.jpg" style="max-width:450px;width:100%;max-height:228px;" width="450">

<section class="col"><p>Wij vergeten vaak dat veel groenten die bij ons worden geteeld eigenlijk afkomstig zijn uit andere continenten. Tomaten, maïs, aardappelen, bonen, pompoenen, avocado's of courgettes zijn hier voorbeelden van.</p>

<p>De teelt van aardappelen en bonen is redelijk goed aangepast aan ons klimaat. Het kweken van tomaten of maïs daarentegen vergt in onze streek enorm veel energie en water. Deze groenten worden het hele jaar door verkocht en worden meestal in serres gekweekt of ingevoerd uit verre landen. Dit heeft uiteraard een enorme impact op het milieu.</p>

<p>Toch beschikken wij over zaaigoed van talrijke groenten uit onze streek, of groenten die goed gedijen in onze contreien, en die gedurende lange tijd niet meer werden gekweekt. Dit heeft vooral te maken met een tendens van snobisme. Vanaf het moment dat landsheren de kans kregen om hun hoveniers koste wat kost tomaten te laten kweken, werden wortelgroenten niet langer naar waarde geschat. Op dat moment werden vele groentensoorten voorbehouden voor "het plebs". Deze groenten, die tijdens de hongersnood van de twee wereldoorlogen in de 20ste eeuw dagelijkse kost waren, werden nadien bijna volledig uit het groentenaanbod gebannen. De aardpeer (of topinmboer), bijvoorbeeld, werd geruime tijd geassocieerd met voedselschaarste.</p><p>Vandaag de dag zijn er gelukkig veel keukenliefhebbers die nieuwe smaken willen ontdekken. Ook de honkvaste tuinbouwers houden ervan verschillende groenten te kweken. Hierdoor treffen we lokale groenten aan in elk seizoen, in de biomanden, op boerderijen of bij de kruidenier. En dit zonder al te veel gebruik van serres of grondverbeteraars.</p>

<p>Bovendien is er nog meer goed nieuws: deze groenten zijn een ware lekkernij!!! We moeten ze alleen nog weten klaar te maken. Hier volgen enkele tips.</p>   
</section>
<div class="court">

<ul>
	<li><a href="legumes-oublies/">Presentatie en recepten: vergeten groenten</a></li>
</ul>

</div>
