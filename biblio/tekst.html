<h1>Bibliografie, links en andere referenties</h1>

<section class="col">
<p>Hier volgt een selectie van naslagwerken, websites, romans, films, enz. die me hebben geïnspireerd en die ik nog steeds regelmatig raadpleeg. Plantenkennis wordt vooral vergaard <a href="/terrain/">op het veld</a>, door ze aan te raken, eraan te ruiken en door ze waar te nemen in hun biotoop. Toch is een goede gids onmisbaar. Deze lijst is verre van uitgebreid. Er is immers al heel veel geschreven over plantkunde, het gebruik van planten in de keuken en de bescherming van het milieu. En elke dag verschijnen er nieuwe werken. Aarzel dus niet om rond te snuffelen in boekhandels. Je vindt er telkens kleine schatten aan informatie!</p>
</section>

<div id="plantes" class="unroll">

<h4>Planten en wilde keuken</h4>
<div class="roll defaultunroll">
<ul>	
	<li>"<u>Guide des plantes sauvages comestibles et toxiques.</u>", <i>François Couplan &amp; Eva Styner, Delachaux &amp; Niestlé.</i>
<p>Mijn referentiewerk dat ik steeds bij me heb tijdens wandelingen. Het boek is zeer precies en volledig. Het bevat plantkundige beschrijvingen en geeft informatie over het gebruik van de planten, bijvoorbeeld in de keuken. De rubriek "mogelijke verwarringen" is ook heel nuttig. Zo worden voor elke plant de gelijksoortige, maar giftige, planten beschreven. De illustraties zijn echter niet altijd heel duidelijk en persoonlijk geef ik de voorkeur aan foto's. De auteur, François Couplan, is zowat de "grote meester" van de wilde keuken. Hij heeft veel boeken geschreven die allemaal heel waardevol zijn.</p></li><li>"<u>Sauvages et comestibles. Herbes, fleurs &amp; petites salades</u>", <i>Marie-Claude Paume, Edisud.</i>
<p>Dit boek heeft me begeleid bij het plukken van andere planten dan louter en alleen paardenbloemen. Het is zeer aangenaam om te lezen en geeft plantkundige beschrijvingen, culinaire tips en enkele recepten. De foto's in het boek zijn zeer duidelijk. Dit werk is een aanrader voor wie zich wil wagen aan het plukken van planten. Wat plantendiversiteit betreft, is het boek echter minder volledig dan de gids van Couplan.</p>

	</li><li>"<u>Sauvages et toxiques. Plantes des bois, des prés et des jardins</u>", <i>Marie-Claude Paume, Edisud.</i>
<p>Dit boek werd geschreven door dezelfde auteur als het voorgaande en bewijst zijn nut bij het plukken van minder bekende planten. Het bevat plantkundige beschrijvingen, de toxische effecten van bepaalde planten en de symptomen bij vergiftiging. Verder wordt ook het gebruik van deze planten toegelicht, bijvoorbeeld de geneeskundige toepassingen. Dit boek maakt duidelijk dat bepaalde delen van een plant giftig kunnen zijn terwijl andere delen van dezelfde plant eetbaar zijn...</p>

	</li><li>"<u>Guide des Fruis sauvages. Fruits charnus</u>", <i>Gérard Guillot &amp; Jean-Emmanuel Roché, Belin.</i><p>Een praktische gidsje bij het identificeren van vlezige vruchten en bessen die vaak worden opgemerkt in de velden terwijl de groene planten steeds minder frequent voorkomen. Dankzij het classificatiesysteem in de kantlijn (op basis van de vruchtkleur en enkele eenvoudige botanische criteria) kan de vrucht gemakkelijk worden geïdentificeerd. De nadruk ligt vooral op de plantkundige beschrijvingen en de mogelijke verwarringen. De foto's ter illustratie zijn van goede kwaliteit en vergemakkelijken het identificeren van planten. Helaas ontbreken er nog enkele gebruikstips...</p>

	</li><li>"<u>La cuisine des bois et des champs</u>", <i>Michel Lis &amp; Paul Vincent, Actes Sud.</i><p>Een bondig en poëtisch boekje over de wilde keuken. De voorliefde van de auteurs voor planten, de natuur en de keuken is duidelijk merkbaar. Het boek bevat geen illustraties en is dus bestemd voor de kenners. Voor elke plant wordt een plantkundige beschrijving gegeven, maar vooral ook veel nieuwe en/of traditionele recepten.</p> 

	</li><li>"<u>Les fiches vertes de José Titeux</u>", <i>José Titeux, 3 delen, wordt niet meer uitgegeven.</i><p>Een klein wonderwerkje dat vandaag helaas bijna niet meer te verkrijgen is. Laat het niet meer los als u het ooit ontdekt in een boekhandel. Het gaat hier om een weergave van het radioprogramma van José Titeux onder de vorm van plantenfiches. Deze fiches bevatten tal van anekdotes, recepten, oude gebruiken. Het is een schat aan informatie die kan worden bestudeerd en herbestudeerd onder een dekentje of bij het vuur.</p>

	</li><li>"<u>Plantes sauvages comestibles</u>", <i>Alain Creton, Découverte Séquoïa.</i><p>Een leuk gidsje met foto's ter illustratie. De planten worden weergegeven volgens hun gebruik: de bladeren om te koken, wortels, salades, fruit, enz. Voor elke rubriek worden verschillende tips en trucjes aangeboden. Bij elke plant worden één of twee recepten gegeven. Dit boek is echter vooral bestemd voor lezers uit Frankrijk. De auteur heeft immers een selectie gemaakt van planten die niet voorkomen in België. Bovendien worden niet alle mogelijke verwarringen opgesomd, wat gevaarlijk kan zijn voor beginners.</p> 

</li></ul>
</div>
</div>

<div id="bota" class="unroll">

<h4>Plantkunde</h4>
<div class="roll">

<p>Tijdens de plantenpluk is niets frustrerender dan het niet terugvinden van bloemen in onze plantengids voor de wilde keuken. Natuurlijk zijn niet alle bloemen eetbaar, maar het louter observeren van bloemen kan toch al zeer bevredigend zijn. Hier volgen enkele werken die ons toelaten deze wonderbaarlijke biodiversiteit te identificeren.</p>

<ul>
	<li>"<u>Nouvelle flore de la Belgique, du G.-D. de Luxembourg, du nord de la France et des régions voisines, vijfde editie</u>", <i>Jacques Lambion, Léon Delvosalle, Jacques Duvigneaud, uitgegeven door de Nationale Plantentuin van België.</i><p>Dit is dé referentie voor de bekwame botanicus in België en omstreken. Opgepast, dit is geen geïllustreerde gids dan wel een ingewikkelde floragids voor ervaren natuurkundigen. Door middel van een vragenlijst over de vormelijke kenmerken kan de gevonden plantensoort worden geïdentificeerd. Hierbij wordt meestal gebruik gemaakt van een vergrootglas. Dit lijvige werk is uiterst volledig en omvat vrijwel alle plantensoorten van onze flora. Momenteel wordt de zesde editie voorbereid.</p>

	</li><li>"<u>Flore de la Belgique, vijfde editie</u>", <i>B. Bastin, J.R. De Sloover, C. Evrard, P. Moens, Erasme.</i><p>Dit boek is het kleine broertje van het vorige werk. Het is makkelijker in gebruik en is bestemd voor beginnende plantkundigen die een start nemen met de identificatie van planten. Ook deze gids is niet geïllustreerd en vereist het gebruik van een vergrootglas. Hij is dus eerder bestemd voor amateurplantkundigen dan voor wandelaars.</p>

	</li><li>"<u>Guide Delachaux des plantes par la couleur</u>", <i>Dr Thomas Schauer, Claus Caspari, Delachaux &amp; Niestlé.</i><p>Naast de twee voorgenoemde werken bestaan er nog tal van geïllustreerde plantengidsen. Elk jaar worden er nieuwe werken gepubliceerd. Deze gids onderscheidt zich van de concurrentie dankzij de kwaliteitsvolle illustraties en het grote aantal weergegeven planten. Dit werk is makkelijk in gebruik en de planten zijn gerangschikt volgens de kleur van de bloemen. De gids is zeer aangenaam in gebruik en omvat zelfs een beperkte selectie van grassen, bomen en struiken, wat niet gebruikelijk is voor dit soort werken.</p>

	</li><li>"<u>Guide panoramique des fleurs sauvages</u>", <i>Jean-Denis Godet, Delachaux &amp; Niestlé.</i><p>Dit boek dient eerder als decoratie dan als referentiewerk. Het bevat immers slechts 300 soorten (terwijl er reeds 7000 werden beschreven in België...). Toch wil ik dit werk graag vermelden wegens de kwaliteit van de illustraties. Elke soort werd gefotografeerd in haar biotoop en wordt bovendien gedetailleerd weergegeven op macroscopisch niveau. Het is een leuk boekje dat een idee geeft van enkele karakteristieke soorten in het laagseizoen. Wanneer de bloemen enkel nog in boeken te zien zijn.</p>

	</li><li>"<u>Eloge de la plante. Pour une nouvelle biologie</u>", <i>Francis Hallé, Points.</i><p>Hoe zal ik deze UFO in de wetenschappelijke literatuur beschrijven? Onder het voorwendsel een antropocentrische visie op de plantenkunde weer te geven, schotelt Francis Hallé ons een staaltje vergelijkende biologie (fauna/flora) voor dat kan worden gelezen als een roman. De auteur is de oprichter van het Consortium <i>Radeau des Cimes</i> (CRC, bestaande uit de ngo’s <i>Pro Natura International</i> en <i>Opération Canopée</i> en de vereniging <i>Océan Vert</i>), een vereniging die de boomkruinlaag van de evenaarswouden bestudeert. Francis Hallé biedt een diepgaande kennis van de planten en onthult enkele plantkundige geheimen die reeds menige bioloog hebben verrast. Opgelet, u zal planten op een andere manier gaan bekijken nadat u de laatste pagina heeft omgeslagen!</p>

</li></ul>   
</div>
</div>

<div id="phyto" class="unroll">

<h4>Fytotherapie</h4>

<div class="roll">

<p>Ondanks het feit dat ik dit aspect niet verder behandel op deze website, dient te worden opgemerkt dat onze voorouders gedurende eeuwen gebruik maakten van planten als medicijn. Dit gaat van lindethee tot het gebruik van de boterbloem tegen hartziekten. Tot op de dag van vandaag worden planten nog vaak gebruikt voor medicinale doeleinden. Veel mensen zijn zich bewust van de voordelen tegenover de vaak schadelijke effecten van de moderne geneeskunde. Hier volgen dus enkele referenties die, al dan niet voor eigen medicinaal gebruik, van nut kunnen zijn bij het (her-)kennen van de weldaden van onze flora. Bovendien tonen deze werken het belang aan van de bescherming van onze flora.</p>

<ul>
</ul>

</div>
</div>

<!--div id="vege" class="unroll">

<h4>Cuisine végétarienne</h4>
<div class="roll">
<ul>
</ul>
</div>
</div-->

<!--div id="divers" class="unroll">

<h4>Divers</h4>
<div class="roll">
<ul>
</ul>
</div>
</div-->
