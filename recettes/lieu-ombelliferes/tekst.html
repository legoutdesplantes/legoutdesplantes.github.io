<div itemscope="" itemtype="http://schema.org/Recipe">
<h3 itemprop="name">Koolvishaasje met schermbloemen</h3>

<div itemprop="description" class="gauche">Een originele manier om een papillot van magere vis te parfumeren.</div>

<h4>Ingrediënten</h4>
<div itemprop="recipeYield" class="gauche">Voor 2 personen</div>

<ul>
	<li itemprop="ingredients">250 gram koolvishaasjes</li><li itemprop="ingredients">Een flink handvol <a href="/cuisine-sauvage/plantes/egopode/" class="ingr">zevenblad</a> blaadjes</li><li itemprop="ingredients">150 gram verse erwtjes</li><li itemprop="ingredients">3 preiwitten</li><li itemprop="ingredients">1 courgette</li><li itemprop="ingredients">1 ui</li><li itemprop="ingredients">Een twintigtal zaadjes van de engelwortel<li><li><span itemprop="ingredients">Zout</span>, <span itemprop="ingredients">peper</span></li></ul>

<p itemprop="recipeInstructions">Snijd de preiwitten in ringen en stoof ze enkele minuutjes in een pan. Snijd de (ongeschilde) courgette in stukjes en voeg toe. Blancheer de erwtjes (dompel 1 minuut onder in kokend water). Bedek de bodem van een ovenschaal met fijne uiringen. Leg de koolvishaasjes op de uien. Snipper de zevenbladblaadjes over de vis en kruid bij met de gemalen engelwortelzaadjes. Meng de prei en de courgette met de erwtjes en voeg naar smaak peper en zout toe. Verdeel dit mengsel over de gekruide vis. Voeg een bodempje water toe aan de ovenschaal en bedek de schaal met aluminiumfolie (zorg ervoor dat deze de groenten niet raakt). Zet 25 minuten in de oven op 250 graden. Kijk regelmatig na of er nog genoeg water in de ovenschaal zit en vul zo nodig aan. Serveer warm met een <a href="/cuisine-vegetarienne/produits-vegetariens/">graansoort</a>.</p>

<div class="tourdemain">Zowel de zwarte koolvis als de witte koolvis (pollak) kan voor dit gerecht worden gebruikt. Witte koolvis is afkomstig uit Alaska, zwarte koolvis uit de Noordzee. De visvangst van beide vissoorten is niet schadelijk voor het milieu. Om na te gaan welke vissoorten op een milieuvriendelijke manier worden gevangen, raad ik u de handige <a href="http://www.wwf.be/_media/consoguide-2010_263002.pdf">viswijzer</a> aan van het WWF.</div>
</div>
