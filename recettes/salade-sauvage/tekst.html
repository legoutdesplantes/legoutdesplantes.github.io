    <h3>Wilde salade</h3>
    <p>Deze salade is een groot festijn voor uw smaakpapillen. Voor de bereiding
      kan oneindig worden gevarieerd met alle soorten wilde groenten. De
      samenstelling hangt bijgevolg af van de planten die u op dat moment kan
      vinden.</p>
    <p>Als basis gebruik ik steeds sla. Uiteraard is dit niet noodzakelijk, maar
      dankzij de fletse smaak van de sla, komt de uitgesproken smaak van de
      verzamelde planten beter tot zijn recht zonder dat het smakenpalet te
      overweldigend wordt.</p>
    <p>Bij elke plant in <a href="/cuisine-sauvage/plantes/">de lijst met wilde
        planten</a> heb ik een link geplaatst naar dit recept omdat alle wilde
      planten aan deze salade kunnen worden toegevoegd.</p>
    <p>Hier volgen echter een aantal suggesties: <a href="/cuisine-sauvage/plantes/ail-des-ours/">daslook</a>,
      jonge berenklauwscheuten, bloemen en bladeren van de paardenbloem, jonge
      lindebladeren, weegbree, jonge scheuten van de vrouwenmantel, bloemen en
      jonge blaadjes van de meidoorn, boerenwormkruid (in beperkte hoeveelheid),
      jonge scheuten van de Japanse duizendknoop, zevenblad, knoppen van de
      fijnspar, speenkruidbladeren, munt, zuring, look-zonder-look, jonge
      blaadjes van het duizendblad, bloemen en jonge blaadjes van de bernagie,
      jonge hondsdrafblaadjes, bloemen van het kaasjeskruid, bloemen van het
      klein hoefblad, &#8230;
    </p>
    <p>Wanneer u deze planten gaat plukken voor koude bereidingen, zorg er dan
      steeds voor dat u de jongste blaadjes uitkiest. Deze zijn gewoonlijk
      lichter van kleur en ietwat &#8220;plakkerig&#8221; of vochtig. De jonge blaadjes zijn
      malser en hebben een fijnere smaak.</p>
    <p>De bereidingswijze is eenvoudig. De sla (bij voorkeur van biologische
      landbouw) alsook de verzamelde planten dienen grondig gewassen te worden.
      Hiervan maakt u een mengeling en ik beveel u een recept voor een dressing
      aan dat gebaseerd is op dat van Pol Grégoire.</p>
    <p>
    </p>
    <h4>Dressing</h4>
    <div class="gauche">
      - olijfolie<br>
      - Ciderazijn<br>
      - Tamari<br>
      - Ambachtelijke mosterd<br>
      - Biergistvlokken<br>
    </div>
    <p>Voeg de mengeling van deze ingrediënten toe aan de salade.</p>
    <br>
    <div class="tourdemain">
      Tamari is een gemarineerde sojasaus die een gezond alternatief vormt voor
      zout in talrijke gerechten. Ze kan worden vervangen zout of
      zoutkristallen. Biergistvlokken zijn rijk aan vitaminen en mineralen en
      smaken naar gekruide, geraspte kaas. In de plaats van biergistvlokken kan
      gemalen peper worden gebruikt.
    </div>
