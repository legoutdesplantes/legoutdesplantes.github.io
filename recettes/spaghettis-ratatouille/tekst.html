<div itemscope="" itemtype="http://schema.org/Recipe">
<h3 itemprop="name">Vegetarische spaghetti met ratatouille</h3>
 
<div class="gauche" itemprop="description">Een uitstekende variant van vegetarische spaghetti waarmee zelfs de meest overtuigde carnivoor kan worden overdonderd!</div>
 
<h4>Ingrediënten</h4>
<div class="gauche" itemprop="recipeYield">Voor 4 personen</div>
 
<ul>
	<li itemprop="ingredients"> 150 g&nbsp;<a href="/cuisine-vegetarienne/produits-vegetariens/tvp/" class="ingr">TVP</a></li>
	<li itemprop="ingredients"> 8 rijpe tomaten</li>
	<li itemprop="ingredients"> 2 uien</li>
	<li itemprop="ingredients"> 1 courgette </li>
	<li itemprop="ingredients"> 1 aubergine</li>
	<li itemprop="ingredients"> 2 rode paprika's</li>
	<li itemprop="ingredients"> 3 tenen look</li>
	<li itemprop="ingredients"> Oregano, tijm, paprikapoeder, peper en zout</li>
	<li itemprop="ingredients"> 400 g volkoren spaghetti</li>
</ul>
 
<div itemprop="recipeInstructions">
 
<p>Laat de TVP een nachtje weken in een glas wijn met water, een laurierblaadje, tijm en een geperst teentje look. In geval van tijdsgebrek kan de TVP ook gewoon 2 minuten worden gekookt in gezouten water.</p><p>
 
</p><p>Bak de uien glazig in een pan met wat olijfolie. Snijd de courgette en de aubergine in blokjes, de paprika's in reepjes en de tomaten in kwartjes. Voeg deze groenten bij de uien. Voeg vervolgens de gesnipperde look, oregano, tijm, paprikapoeder, peper en zout toe. Voor een pittige saus kunnen enkele mespuntjes cayennepeper worden toegevoegd. Voeg een klontje suiker toe om de zure smaak van de tomaten te verdoezelen. Laat zachtjes pruttelen. Voeg water toe indien nodig.</p>
 
<p>Voeg na ongeveer dertig minuten, wanneer de saus vloeibaar wordt, de TVP toe. Laat nog 30 à 40 minuten doorkoken op een zacht vuurtje.</p>
 
<p>Kook de spaghetti en giet ze af. Voeg een beetje olie toe en meng onmiddellijk door elkaar. Serveer de pasta en de saus met eventueel nog wat geraspte kaas voor de liefhebbers.</p>
 
</div>
 
<div class="tourdemain">
<p>Waarom kiezen voor volkoren spaghetti? Dat is bovenal een kwestie van smaak en textuur. Volkoren pasta heeft gewoonlijk meer smaak, blijft steviger en is bovendien ook veel voedzamer. Zo is er minder kans op een opgeblazen gevoel door overmatig eten. Ten slotte is volkoren pasta rijker aan vezels en diverse voedingsstoffen. Dit zijn aandachtspunten die in acht moeten worden genomen bij de samenstelling van een vegetarisch voedingspatroon.</p></div>
 
</div>
 
