<div itemscope="" itemtype="http://schema.org/Recipe">
<h3 itemprop="name">Tagliatelle met tempeh en spruitjes</h3>

<div class="gauche" itemprop="description">Een heerlijk, winters recept. De combinatie van spruiten en gerookte tempeh doet de carnivoren onder ons denken aan een stoofpotje met spekreepjes.</div>

<h4>Ingrediënten</h4>

<img alt="choux et tempeh" class="left" itemprop="image" src="tagliatelles_tempeh_choux.JPG" style="max-width:450px;width:100%;max-height:300px;" width="450">

<div class="gauche" itemprop="recipeYield">Voor 2 personen</div>

<ul>
	
	
	<li itemprop="ingredients">200&nbsp;g gerookte <a href="/cuisine-vegetarienne/produits-vegetariens/tempeh/" class="ingr">tempeh</a></li><li itemprop="ingredients">400 g spruiten</li><li itemprop="ingredients">30 g gepelde walnoten</li><li itemprop="ingredients">1 uit</li><li itemprop="ingredients">1 potje room (225 ml)
	</li><li itemprop="ingredients">120 g tagliatelle van spelt (of eventueel tarwe)</li></ul>
<div itemprop="recipeInstructions">
<p class="clearboth">Snijd de tempeh in fijne reepjes van 3 cm op 2 cm. Doe 2 theelepels olijfolie in een anti-aanbak (wok-)pan en bak de tempeh en de gesnipperde ui op een hoog vuur. Roer regelmatig om en zorg ervoor dat er niets aanbrandt. Houd apart in de pan.</p>

<p>Maak de spruiten schoon: verwijder de beschadigde bladeren en snijd het onderste van het stronkje. Snijd niet te veel weg, anders vallen de blaadjes eraf. Stoom of kook de spruitjes in licht gezouten water gedurende een vijftiental minuten. Houd het kookproces in de gaten. De spruiten moeten mals zijn maar tegelijkertijd krokant blijven. Laat de spruiten uitlekken en voeg ze toe aan de pan. Voeg ook de grofgemalen walnoten toe.</p>

<p>Kook de tagliatelle in gezouten water. Spelt is beter verteerbaar dan bijvoorbeeld tarwe. Dit is interessant omdat er al veel kolen (spruiten) op ons bord liggen.</p>

<p>Voeg het potje room toe (gewone room of sojaroom naar keuze) aan het mengsel in de pan. Verwarm het geheel en voeg naar smaak peper en zout toe.</p>

<p>Dien eerst de tagliatelle op en daarna de saus.</p>
</div>
</div>
