<div itemscope="" itemtype="http://schema.org/Recipe">
<h3 itemprop="name">Vegetarische schotel met wortelgroenten</h3>

<div itemprop="description" class="gauche">Een explosie van smaken waarbij uw gasten de gelegenheid krijgen zelf hun bord samen te stellen en het plezier van de vegetarische keuken te ontdekken. Een maaltijd met een grote meerwaarde ten opzichte van de traditionele fondues en raclettes met gesmolten kaas en perziken of maïs uit blik.</div>

<h4>Ingrediënten</h4>
<div itemprop="recipeYield" class="gauche">Voor 6 personen</div>

<ul>
	<li itemprop="ingredients">1 kg wortelen</li><li itemprop="ingredients">1&nbsp;kg <a href="/legumes/legumes-oublies/panais/" class="ingr">pastinaak</a></li><li itemprop="ingredients">2 <a href="/legumes/legumes-oublies/chou-rave/" class="ingr">koolrabi's</a></li><li itemprop="ingredients">1 grote <a href="/legumes/legumes-oublies/radis-noir/" class="ingr">rammenas</a></li><li itemprop="ingredients">500&nbsp;g vaste <a href="/cuisine-vegetarienne/produits-vegetariens/tofu/" class="ingr">tofu</a></li><li itemprop="ingredients">500&nbsp;g <a href="/cuisine-vegetarienne/produits-vegetariens/tempeh/" class="ingr">tempeh</a>
	</li><li itemprop="ingredients">150 g <a href="/cuisine-vegetarienne/produits-vegetariens/orge-monde/" class="ingr">gerst</a></li><li itemprop="ingredients">150&nbsp;g <a href="/cuisine-vegetarienne/produits-vegetariens/quinoa/" class="ingr">quinoa</a>
	</li><li itemprop="ingredients">150&nbsp;g <a href="/cuisine-vegetarienne/produits-vegetariens/sarrasin/" class="ingr">boekweit</a></li><li itemprop="ingredients">Cashewnoten</li><li itemprop="ingredients">Sesam</li><li itemprop="ingredients">Verse koriander</li><li itemprop="ingredients">Olijf- of notenolie, of een andere soort olie</li><li itemprop="ingredients">Cider-, wijn- of balsamicoazijn, of een andere soort azijn</li><li itemprop="ingredients"><a href="/cuisine-vegetarienne/produits-vegetariens/tamari/" class="ingr">Tamari</a>	
	</li><li><span itemprop="ingredients">Zout</span>, <span itemprop="ingredients">peper</span>, <span itemprop="ingredients">paprikapoeder, cayennepeper, sumak, andere kruiden</span></li></ul>

<div itemprop="recipeInstructions">
<p>Bereid de <a href="/recettes/tofu-marine/">gemarineerde tofu</a> en laat afkoelen. Bak tempeh in de olie en laat afkoelen. Spoel de gerst en laat een uurtje pruttelen in 2 volumes licht gezouten water. Zorg ervoor dat de graantjes nog een beetje krokant blijven. Laat afkoelen.<br>Kook de quinoa in twee volumes water totdat al het water is opgenomen. Laat afkoelen.<br>Kook de boekweit gedurende 20 à 30 minuten in water en houd de graantjes nog wat krokant. Boekweit wordt immers snel plat. Spoel en laat afkoelen.<br>Schil en rasp de wortelen, de pastinaken, de koolrabi's en de rammenas. Schik elke groente in een apart bord en voeg een paar druppeltjes citroensap toe aan de pastinaak om een bruine kleur te voorkomen. Bewaar in de koelkast.</p>

<p>Wanneer alle gekookte voedingsmiddelen zijn afgekoeld, kan alles worden opgediend in aparte kommen, borden of schalen. De cashewnoten liggen best in de buurt van een vijzel. Het verdere verloop van de maaltijd ligt in de handen van uw tafelgasten. De bedoeling is dat eenieder een kom neemt met wortelen en één of meerdere andere groenten, tofu of tempeh, quinoa of een graansoort, olie en azijn. Er zijn tal van combinaties mogelijke, maar de basiscombinatie wortel-groente-soja-graan-olie-azijn dient steeds gerespecteerd te worden. Aarzel niet om ook andere kruiden of noten (walnoten, hazelnoten, pecannoten,...) aan te bieden.</p></div>

<div class="tourdemain">Dit is een feestmaaltijd waarbij granen (gerst, boekweit) en peulvruchten (tofu, tempeh) worden gecombineerd. Hiermee zouden de fervente vleeseters moeten worden overtuigd van de mogelijkheid om lekker én vegetarisch te eten. Zelf leg ik ook nog wat sneetjes brood en een potje boter op tafel voor diegenen die het niet gewend zijn zonder vlees te eten. Natuurlijk kunnen bepaalde ingrediënten worden vervangen door anderen, zeker wat de <a href="/cuisine-vegetarienne/produits-vegetariens/">granen</a> betreft.</div>
</div>	  
