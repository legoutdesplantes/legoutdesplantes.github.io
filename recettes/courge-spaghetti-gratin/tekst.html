<div itemscope="" itemtype="http://schema.org/Recipe">
<h3 itemprop="name">Gegratineerde spaghettipompoen met ratatouille</h3>

<div class="gauche" itemprop="description">Een verrassend vegetarisch gerecht, geserveerd in de pompoen zelf.</div>

<img alt="Courge spaghetti au gratin" class="right" itemprop="image" src="courge-spaghetti-ratatouille.jpg" style="max-width:450px;width:100%;max-height:300px;" width="450">


<h4>Ingrediënten</h4>
<div class="gauche" itemprop="recipeYield">Voor 2 personen</div>

<ul>
	<li itemprop="ingredients"> 1 <a href="/legumes/legumes-oublies/courge-spaghetti/" class="ingr">spaghettipompoen</a></li>
	<li itemprop="ingredients"> 150 g geraspte kaas</li>
	<li itemprop="ingredients"><a href="/recettes/spaghettis-ratatouille/">ratatouillesaus</a></li>
</ul>

<div itemprop="recipeInstructions">

<p>Snijd de pompoen overlangs in twee. Verwijder de zaadjes en besprenkel het vruchtvlees met olijfolie. Leg de twee helften met het vruchtvlees naar boven in een ovenschotel. Bak gedurende 35 à 40 minuten in een voorverwarmde oven op 180°C. Wanneer u moeiteloos door het vruchtvlees kan snijden, is de pompoen gaar.</p>

<p>Bereid ondertussen de ratatouille volgens het recept van <a href="/recettes/spaghettis-ratatouille/">spaghetti met ratatouillesaus</a>. Opgelet! De <a href="/cuisine-vegetarienne/produits-vegetariens/tvp/">TVP</a> (sojabrokken) is een belangrijk ingrediënt in deze saus. Zonder dit ingrediënt bestaat dit gerecht uit niets anders dan... groenten!</p>

<p>Wanneer de pompoen gaar is, kan u het vruchtvlees voorzichtig met een vork in de lengte uit de schil schrapen. Zo ontstaan de spaghetti-achtige draden. Ga echter niet door tot aan de schil zodat uw tafelgasten nog kunnen ontdekken hoe deze "spaghetti" werd gevormd.</p>

<p>Giet de saus in de pompoenhelften. Strooi er de geraspte kaas over en zet in een voorverwarmde oven op 180°C tot wanneer de kaas gegratineerd is. Door het bakken in de oven zal de schil van de pompoen hard zijn geworden en kunnen dienen als bord. Dien dus zo op (maar maak misschien toch gebruik van een bord om vlekken op de tafel te vermijden).</p></div>


</div>
