<div itemscope="" itemtype="http://schema.org/Recipe">
<h3 itemprop="name">Warme salade met gierst, linzen en witte groenten</h3>

<div class="gauche" itemprop="description">Een vegetarisch gerecht om van te watertanden en waarbij de herfstgroenten tot hun recht komen.</div>

<img alt="Salade millet-lentilles" class="right" itemprop="image" src="salade-millet-lentilles.jpg" style="max-width:450px;width:100%;max-height:300px;" width="450">

<h4>Ingrediënten</h4>
<div class="gauche" itemprop="recipeYield">Voor 4 personen</div>

<ul>
	<li itemprop="ingredients"> 200&nbsp;g <a href="/cuisine-vegetarienne/produits-vegetariens/lentilles/" class="ingr">linzen</a></li>
	<li itemprop="ingredients"> 170&nbsp;g <a href="/cuisine-vegetarienne/produits-vegetariens/millet/" class="ingr">gierst</a></li>
	<li itemprop="ingredients"> 30&nbsp;g sesam</li>
	<li itemprop="ingredients"> een bussel(±&nbsp;500&nbsp;g) <a href="/legumes/legumes-oublies/scorsonere/" class="ingr">schorseneren</a></li>
	<li itemprop="ingredients"> 3 grote rapen</li>
	<li itemprop="ingredients"> 1/2 knolselder</li>
	<li itemprop="ingredients"> 1 ui (of 2 sjalotten) </li>
	<li itemprop="ingredients"> 1 theelepel rozemarijn</li>
	
</ul>

<div itemprop="recipeInstructions">
<p>Bak de gesnipperde ui (of de twee sjalotten) met wat olijfolie glazig in een kookpot. Voeg 500 ml water toe en breng aan de kook. Voeg de linzen en een theelepel gemalen rozemarijn toe en laat zachtjes koken gedurende 20 minuten. Voeg water toe indien nodig en haal van het vuur wanneer de linzen mals maar nog wat krokant zijn.</p><p>

</p><p>Voeg de sesam toe aan de gierst en bak 5 minuutjes onder voortdurend roeren in een pan zonder vetstof. Voeg dit toe aan 500 ml kokend water en laat 20 minuten zachtjes koken. Zorg ervoor dat de granen niet te plat worden.</p>

<p>Schil de schorseneren en snijd in stukken van 4 cm. Dompel onmiddellijk onder in water met citroen om een bruine kleur te vermijden. Schil de rapen en de knolselder en snijd in grote blokjes. Laat de drie groenten langzaam gaar worden in een (wok-)pan met een bodempje water. De groenten moeten nog lichtjes krokant blijven. Voeg ondertussen zout, peper en, indien mogelijk, een curry van schermbloemen toe (zie onderaan).</p>

<p>Voeg, wanneer de groenten gaar zijn, de linzen en de gierst toe. Warm het geheel opnieuw op en zorg ervoor dat het gerecht voldoende vochtig blijft.</p>

</div>


<div class="tourdemain">Curry van schermbloemen.
<br>Dit gerecht hoeft niet noodzakelijk sterk gekruid te worden. Zo blijft de fijne smaak van de schorseneren behouden die nog wordt geaccentueerd door de knolselder en de pittige rapensmaak. Toch kan de typische smaak nog versterkt worden met een vleugje curry van schermbloemen. Hiervoor is een gelijke hoeveelheid gemalen zaden van koriander, engelwortel, komijn, karwij, anijs en venkel. Deze curry kan in een grotere hoeveelheid worden bereid waardoor een verrassende toets kan worden gegeven aan tal van gerechten.</div>
</div>
